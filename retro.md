#Start, Stop, Continue, More of, Less of Wheel

Tämän tekniikan kestoksi suositellaan n. 10-25 min ryhmän koosta riippuen. Ideana on, että piirretään ympyrän tms. muotoinen kaavio paperille, johon kirjoitetaan keskustelun aiheet, jotka ovat "Start", "Stop", "Continue", "More of", "Less of".
Keskustellaan siis seuraavista asioista:

- Start: Asiat, joita kannattaa alkaa tekemään
- Stop: Asiat, joiden tekeminen kannattaisi lopettaa
- Continue: Asiat, joita jo tehdään, ja joita kannattaa tehdä jatkossakin
- More of: Asiat, joita jo tehdään, mutta mitä pitäisi tehdä vieläkin enemmän
- Less of: Asiat, joihin on kiinnitettävä vähemmän huomiota ja joita pitää tehdä vähemmän

Tämän tekniikan variaationa voi myös käyttää tapaa, jossa ryhmä jaetaan pienempiin aliryhmiin, jotka keskittyvät iteraation tiettyyn aihealueeseen. Näistä kaikki ryhmät tekevät samanlaisen kaavion ja keskustelevat aiheista oman aihealueensa sisällä.

#Glad, Sad, Mad

Tämän tekniikan kestoksi suositellaan max. yhden tunnin mittaista sessiota. Ideana on, että tehdään lista iteraation aikana tapahtuneista ongelmista, muutoksista ja havainnoista, minkä jälkeen nämä asiat jaotellaan kategorioihin "Glad", "Sad", "Mad" sen mukaan miltä asiat ovat tuntuneet ryhmän jäsenista. Tämän jälkeen pidetään äänestys niistä asioista joita halutaan käsitellä retrospektiivin aikana. Keskustelun päätavoitteena on keksiä parannuskeinoja etenkin "Sad" ja "Mad" kategorioiden asioille seuraavaa iteraatiota varten.
